# Piráti Karlův most ubránili: Absurdní poplatek za focení se neplatí

{{den_tripodu.jpg?380 }}

Ve čtvrtek 28. 6. 2012 proběhl na Karlově mostě *Den tripodů*. Ptáte se, co si pod tím představit? Uprostřed Karlova mostu sešli fotografové, aby zde zhotovili kvalitní a neroztřesené snímky s libovolným námětem. 

Cílem akce nebylo obtěžovat kolemjdoucí, ale vyjádřit nesouhlas s podivnými praktikami *Sdružení výtvarníků Karlova mostu*. 



Jako stativ je trojnožka (tripod) ideální. Piráti upozornili na to, že pořadatelská služba dlouhodobě omezuje práva občanů na této významné kulturní památce, aniž by k tomu existovala jakákoliv opora v zákoně. Ve spolupráci s radnicí Prahy 1 a účelovým výkladem některých vyhlášek si přisvojuje právo rozhodovat o tom, jakou techniku fotograf smí použít a jakým způsobem nafotografovaný materiál využije. Právní status pořadatelské služby se přitom nijak neliší od běžného občana, nemá tedy žádnou pravomoc jakkoli omezovat či obtěžovat ostatní.

Piráti nejsou proti tomu, aby se za zábor veřejného prostranství či dopravní omezení, například pro účely reklamní fotografie, vybíral zákonem stanovený poplatek. Umístění stativu pro zhotovení několika snímků Karlova mostu a okolí ovšem takovým záborem rozhodně není.

Podle Pirátů je zcela nepodstatné, zda-li jste profesionál nebo amatér a zda-li výsledný snímek smažete, zveřejníte na facebooku či v prestižním kalendáři za vysoký honorář. Žádná zájmová skupina si nemůže dělat nároky na jakýsi "podíl ze zisku" z takovýchto snímků, ani na jejich stažení z internetových fotogalerií.

Piráti ostře vystupují proti jakýmkoliv podobným snahám o privatizaci veřejného prostoru a vyzývají radnici Prahy 1 a Sdružení výtvarníků Karlova mostu k jasnému potvrzení, že pokus vybírat peníze za soukromé i profesionální fotografie Karlova mostu je nezákonný. Z pohledu kopírovacího zákona je zhotovení fotografie díla umístěného na veřejném prostranství a její další užití je jednoznačně legální.

Ondřej Neff označil akci ve své fotoreportáži za "milou, velmi recesní demonstraci." 

> "Je fakt, že přituhuje a líhnou se nápady například zákazů focení novostaveb, pod záminkou, že jde o umělecké dílo a že je to porušení autorských práv," dodal Neff.

## BOX:related


###  Související odkazy

*  [Fotoreportáž Ondřeje Neffa](http://digineff.cz/art/aktuality/den-tripod.html)

*  [Článek o poplatcích za focení na Karlově mostě](http://www.metro.cz/fotka-na-karlove-moste-vas-muze-prijit-draho-na-facebook-nepatri-pww-/co-se-deje.aspx?c=A120615_142149_co-se-deje_ava)
