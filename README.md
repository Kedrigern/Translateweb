# Piráti odmítají turnikety v metru

{{ turnikety.jpg?300}}

**Nechceme Velkého bratra** \\ V kombinaci s kartou Opencard posunují turnikety míru sledování v Praze o několik úrovní výše. Kromě sledování počtů pasažérů umožňují turnikety i sledování konkrétních jednotlivců, mapování jejich zvyků a v návaznosti na kamerový systém umožňují propojit databázi údajů držitelů Opencard s databází tváří cestujících.

**Jedná se o další tunel na peníze daňových poplatníků** \\ Studie firmy Deloitte hrubě nadhodnocuje možné příjmy a podhodnocuje náklady. Turnikety bez revizorů bude snadné oklamat (jezdit za poloviční jízdenky, na Opencard babičky, procházet rychle za jiným cestujícím, sdílet sms jízdenky, podávat si jízdní doklady s kamarádem atp. ) To vše bez rizika odhalení (metro bude bez revizorů) anebo revizoři v metru budou a vzniknou jen dodatečné náklady. Důkladně se otázkou možného výnosu turniketů zabývá web trolejbusyvpraze.net. 



**Kvalita služeb nikoho nezajímá** \\ Dokonce ani deklarovaným cílem zavádění turniketů není zvýšení kvality služeb. "Kompenzací" za snížení komfortu cestování má být snížení příspěvku města do rozpočtu DPP. Druhým cílem zavedení turniketů potom je otevření cesty k dalšímu zdražení jízdenek.

**Praha se opět vydává plnou parou zpět** \\ Současné vedení města působí dojmem, že jeho vzorem jsou normalizační šíbři. Nárůst sledování, megalomanské dopravní stavby, tažení proti "problematickým osobám" a vláda národní fronty ODS a ČSSD na magistrátě tomu nasvědčují. Místo toho, aby vedení města přemýšlelo o tom, jak svým obyvatelům poskytnout lepší služby, přemýšlí o tom, za jaký projekt se ještě dají utratit peníze.

##### Odkazy

*  {{:mo:deloitte-pirati.pdf|Okomentovaná zpráva pro DPP}} 

*  [Alternativní výpočet výnosu](http://www.trolejbusyvpraze.net/) 
